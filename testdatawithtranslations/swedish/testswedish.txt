vanföreställningarna fanns; det fanns
förnekad; de sterila Rhenlandssystrarna
med tvångströja på mentalsjukhuset
med tattarmor stämplad, märkt
luktad, varslad, till omen, omen
sträckningen omigen, om intet
är det fjäril i lerhyddan utanför byn
den månatliga isoleringen
bannlyst, märkt
blödande i tecken, en höna till sällskap
som hon skulle tala med och nacka, äta
flimmer, flimmer fanns
vitt flimrande också där frostnätterna
gick allt djupare ned i dalen
minns att hon inte är död förrän varm
och död lavendellila fingrar, tår
de gula tårarna; köttslamsor; vattnet
mumlet, mumlande
far, fäders
döttrar      Ifigenia
--------------------------------------------------------------------------------
Det är vackrast när det skymmer
All den kärlek himlen rymmer
Ligger samlad i ett dunkelt ljus
Över jorden,
Över markens hus
Allt är ömhet Allt är smekt av händer
Herren själv utplånar fjärran stränder
Allt är nära, allt är långt ifrån
Allt är givet
människan som lån
Allt är mitt och allt ska tagas ifrån mig
Inom kort ska allt tagas ifrån mig
Träden, molnen, marken där jag går
Jag skall vandra -
ensam utan spår
--------------------------------------------------------------------------------
Jag köpte min kärlek för pengar,
för mig var ej annan att få,
sjung vackert, I skorrande strängar,
sjung vackert om kärlek ändå.
Den drömmen, som aldrig besannats,
som dröm var den vacker att få,
för den, som ur Eden förbannats,
är Eden ett Eden ändå.
--------------------------------------------------------------------------------
Jag står och ser på världen genom gallret;
jag kan, jag vill ej slita mig från gallret,
det är så skönt att se, hur livet sjuder
och kastar höga böljor upp mot gallret,
så smärtsamt glatt och lockande det ljuder,
när skratt och sånger komma genom gallret.
Det skiftar ljust av asp och al och björk,
där ovanför står branten furumörk,
den friska doften tränger genom gallret.
Och över viken vilket präktigt sken,
i varje droppe är en ädelsten,
se, hur det skimrar härligt genom gallret!
--------------------------------------------------------------------------------
Det vimlar båtar där och ångare
med hornmusik och muntra sångare
och glada människor i tusental,
som draga ut till fest i berg och dal;
jag vill, jag vill, jag skall, jag måste ut
och dricka liv, om blott för en minut,
jag vill ej långsamt kvävas bakom gallret!
Förgäves skall jag böja, skall jag rista
det gamla obevekligt hårda gallret
- det vill ej tänja sig, det vill ej brista,
ty i mig själv är smitt och nitat gallret,
och först när själv jag krossas, krossas gallret.
--------------------------------------------------------------------------------
Västvinden går.
Västvinden
in genom öppna fönstret
bläddrar i uppslagen bok.
Som alltså läser sig själv.
Fernissan på åran
torkar snabbare nu
och minst en fluga
blir alltid kvar
i den hårdnande, klara massan.
Liksom en fråga
utifrån den kristallklara tomma och nattliga rymden.
Och boken läser sig själv
inte utan eftertanke.
--------------------------------------------------------------------------------
Tidskriften var tegelgul och snabbt läst.
Den var den billigaste i Brukshandeln
och jag upptäckte, elvaårig, snart
att där inte fanns mycket att hämta.
Dagdrömmar för hembiträden
och detektivhistorier från Rivieran
som då var ett avlägset land.
Men namnet stannade;
Kan man fördrifva tiden?
Och om man kunde det,
är det inte skada på ett enda liv?
Ändå vet jag att jag har fördrivit mycken tid.
De ändlösa tråkiga timmarna i skolan
och den envisa mtimvisaren som inte –
nej inte ens minutvisaren ville röra på sig.
--------------------------------------------------------------------------------